Vitae θυι-νίςυίυιη.ο

⁴Augustus Mulier, J. A. F. muller-i, jurisconsulti, filius, natus Neuhaldenslebensi apno 1810.
Est mihi frater, Theodorus, natu major, quocum ita semper conjunctus fui, ut si quis unius
legerit vitae curriculum, utriusque habeat. Prima disciplinarum rudimenta in schola Neu·
haldenslebensi publica edocti (patre adjuvante, qui, quantum temporis vacabat ab officiis,
nostrae impendebat curae) in classe tertia gymnasii beatae Virginis Magdeburgici recepti su-
mus. Qua in schola biennium degimus3 tum Brunsvigam ad Collegium Carolinum nos con-
tulimus. Nam a prima pueritia studium naturae in nobis praevaluit. Animus puerilis con-
charum atque lapidum formis, ovorum et florum coloribus variis delectari. Formarum ad-
mirationem perscrutatio secuta est. Huic nostro ardori in illo gymnasio non satisfieri ap-
paruit. ln Collegio autem Carolino‚ ubi quisque res suas suo componit augurio, neque
disciplina ulla praedominatur aliis, praeter studium linguarum, Latinae, Anglicae, Gallicae,
atque matheseos, historia naturali occupati sumus, Chymiae et physicae (Marx), botanicae
(Lachmann) nec non corporis exercitationibus gymnasticis ultra biennium sumnia cum de-
lectatione incubuimus. Heic professori clarissimo Dr. Wiegmann (majori) gratias agere urget
animus, qui cum aliis tum nobis et tempus et curam in docenda botanice et mineralogia
ultro et liberaliter impenderit et benevolentiam erga nos in filium, zoologiae professorem
Berolinensem, cui non minus obstricti sumus, transtulerit.

Post haec iter suscepimus ad mare Germanicum, praesertim ad insulas, quae a Dania
occidentem versus sitae sunt. Vidimus, observavimus, legimus—plantas, vermes, pisces3 vena-
vimns aves earumque pelles et sceleta tanquam spolia reportavimus. Longum est plura referre
de gratissimo atquc uberrimo itinere, de humanitate praefectorum et magistratuum in pro-
vinciis et insulis Daniae, aut observationes et labores enarrare. Quo in itincre cuin aestas
sere consumta esset, tempore, quod supererat, ad perscrutandam Faunum et Floram patriae
adhibito, autumno 1829 Gottingam profecti sumus, ubi per annum et semestre praeter
disciplinas naturales (uberrimas medicinae adjutrices) botanicen (Schrader, Bantius), chymiam
(Stromeyer)‚ mineralogiam (Hausmann), anatomiam quoque (Langenbeck)‚ physiologiam (Ber-
thola), toxicologiam (Marx) et audivi et iis studui. Fautorum Schrader et Marx memoriam
grato animo retineo. Post haec morbo fratris acutissimo semestre in paterna domo retenti
sumus. Interim coeperat nos desiderium maris, non (quod crederes) propter amoenitates,
sed quia studiis nostris uberrimum est. Igitur placuit ire Kiloniam‚ quae conversatione sre-
quentissima terris septentrionalibus annexa est, et ubi divitias maris Baltici professorum
auspiciis perscrutare in animo erat. Comiter a professoribus Kiliensibus‚ aliisque naturae
scrutatoribus (Boje, Graba) excepti sumus. Praeter naturae studium (Psass', Wiedemaun,
Nolte) chirurgia et ars obstetricia me occupabat. Ante omnia iter Hauniam susceptum hic
memorabile, rebus a natura oblatis non minus quam in musaeis collatis scientiae nostrae et

experientiae seecundum. Musaea rerum naturalium novissimis temporibus magnopere aucta

